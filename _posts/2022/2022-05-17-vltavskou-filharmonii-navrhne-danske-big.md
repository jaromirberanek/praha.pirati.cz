---
title: "Vltavskou filharmonii navrhne dánské studio Bjarke Ingels Group"
authorId: zdenek.hrib
image: 	posts/vltavskafilharmonie-big.jpg
tags:   [Kultura, Vltavská filharmonie]
---

**Vážení Pražané, přestavuji vám vítěznou podobu naší budoucí nové budovy Vltavské filharmonie od BIG - Bjarke Ingels Group! Jak se vám líbí?**

Konečně bude mít Praha opět architektonické dílo světového významu a tolik potřebný prostor pro koncerty, ale i další kulturní a společenské akce. Moc děkuji kolegovi náměstkovi Petrovi Hlaváčkovi, který nad projektem dohlížel a pro nějž to byla srdeční záležitost, že už známe podobu celé stavby. 
Musím přiznat, že vítězný návrh byl od začátku mým favoritem. Přichází s něčím, co v Praze ještě nemáme. To místo bude žít od řeky až po střechu – terasy filharmonie budou veřejně přístupné přímo z přilehlého náměstí, a tak si budovu bude moct užít opravdu každý, i ten, kdo není fanouškem vážné hudby. 

Architektonická soutěž navíc řešila hned tři věci najednou. Samotné okolí metra Vltavská je nyní neutěšeným místem, které k návštěvě příliš neláká, a to se změní. Nová budova Pražské filharmonie také přitáhne do Prahy jiný typ turistů, kteří přijedou za kulturou a ne jen za levným alkoholem. A konečně, naše město potřebuje moderní architekturu, která s velkou pokorou doplní dílo našich předků.

Bylo mi ctí být součástí poroty, která vybírala vítěze, a už teď se těším, až se vize stanou skutečností! 