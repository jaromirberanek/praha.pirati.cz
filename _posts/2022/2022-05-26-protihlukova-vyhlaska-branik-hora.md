---
title: "Schválili jsme záměr přípravy protihlukové vyhlášky, která přinese klid v okolí Branických ledáren"
authorId: jan.hora
image: 	posts/hora-hrib.jpg
tags:   [Praha 4, Protihluková vyhláška, Pragozor]
---

**Mám velikou radost. Právě jsme na zastupitelstvu hlavního města Prahy schválili záměr přípravy protihlukové vyhlášky, která přinese klid obyvatelům žijícím v okolí Branických ledáren. Hudební produkce bude mít jasně nastavená pravidla - tak, aby nepřiměřeně neobtěžovala obyvatele žijící v přilehlém okolí.**

Práce ale nekončí, je potřeba vyhlášku dotáhnout, projít připomínkovým řízením a splnit všechny formality, abychom ji stihli projednat na červnovém zastupitelstvu, než se naplno rozjede koncertní sezóna. Držte nám palce, ať to stihneme.

Děkuju i Zdeňkovi Hřibovi, který vyhlášku při jednání nejen osobně podpořil, ale také přišel s nápadem, že bychom data ze snímačů hluku v lokalitě mohli zobrazovat v aplikaci [Pragozor](https://pragozor.cz) - aby se každý mohl kdykoliv podívat, jaká míra hluku je v aktuálně měřených lokalitách.

Teď zpátky do práce, na mě je zjistit, jestli měřiče v okolí ledáren jsou magistrátní a jak z nich dostaneme do Pragozoru data. 