---
title: "Luskouni Fazolka a Hugo už se na vás těší v Zoo Praha!"
authorId: zdenek.hrib
image: 	posts/zdenek-hrib-luskoun.jpg
tags:   [Tchaj-wan, ZOO Praha]
---

**Dnes se luskouni poprvé veřejně představili návštěvníkům. Zároveň jsme také slavnostně odhalili jejich nové přezdívky, které vzešly z ankety a hlasování na Portálu Pražana.** Jak se vám líbí?

Osobně mám obrovskou radost, že se nám podařilo tyto roztomilé zvířecí šišky do Prahy přivézt. Jsou to velmi vzácní tvorové, kteří ještě více zvýší prestiž naší Zoo. Nemá je jen tak někdo. Nám se to poštěstilo díky sesterské smlouvě s Tchaj-pejí, kterou jsme uzavřeli v roce 2020. 

![Luskouni](https://a.pirati.cz/praha/img/posts/luskoun-kveten2022.jpg)

Je to vlastně takové symbolické ztělesnění toho, k jakým hodnotám v Praze směřujeme a do jaké společnosti chceme patřit. Skončil čas hrbení se před diktaturami, jakou je Čína. Nastává čas narovnávání páteře. Spolupracujme s těmi, kteří nás mají za rovnocenné partnery a kteří nás mohou inspirovat. V tom je Tchaj-wan jakožto demokratická země a technologická velmoc jistě správnou volbou. 

Takže za mě jednoznačně platí: Ne pandu, radši luskouna!