---
title:  "SPOLU nepředložilo Pirátům nic kloudného. S 24 procenty ve volbách si myslí, že má nárok na většinu v Radě"
author: Piráti Praha
image:  posts/8hrib.jpg
tags:   [Vyjednávání]
---

Na úterním jednání měla podle předchozích slov představitelů SPOLU padnout konstruktivní nabídka. To se však nestalo. Z jejich strany stále nevidíme žádnou vstřícnost vítěze voleb, kterému by záleželo na sestavení stabilní koalice. My už jsme naproti tomu vstřícnost ukázali několika konkrétními ústupky. Dnes se nám dostalo nabídky čtyř gescí, které ale SPOLU “vykleštilo” účelovým vytvořením nikdy dříve neexistující mocenské pozice radního pro investice s prakticky absolutním vlivem na všechny oblasti chodu města. V praxi by to znamenalo, že náměstek pro dopravu by řešil pouze zametání silnic a úklid sněhu, ale u klíčových infrastrukturních staveb nebo investic do MHD (např. metro D nebo tramvajový okruh) by chodil stříhat pásky zástupce ODS dle principu “teče beton, tečou prachy”. 

SPOLU také dosud nijak nereflektovalo, že ve volbách nezískalo 40 procent hlasů, jak si přálo, ale pouze necelých 25 procent, se kterými stále trvají na většině v radě i pozici primátora. S tímto výsledkem nemohou poroučet celému městu sami. Takové nároky neodpovídají skutečným výsledkům voleb. Pokud SPOLU vytvoří menšinovou vládu s podporou populistů na bázi opoziční smlouvy, je to jejich zcela svobodné rozhodnutí. Piráti jsou stále otevření ke konstruktivnímu jednání o stabilní koalici. Nicméně od 22. 10 neudělalo SPOLU od původní nabídky žádný posun.
