---
title:  "Komrsková: Magistrát osloví Mínisterstvo vnitra. SPOLU chystá kličky místo nové rady"
author: Jana Komrsková
image:  posts/novaradnice4.jpg
tags:   [Vyjednávní]
---

My jsme i nadále ochotní jednat o sestavení nové pražské koalice, ale je potřeba ze strany SPOLU upravit nabídku tak, aby odpovídala výsledku voleb. SPOLU totiž ve volbách nezískalo 40 % hlasů voličů, o které usilovali, ale pouze 25 % pro tři politické subjekty. Nabídku na variantu většiny v radě včetně primátora pro koalici SPOLU a zřízení pozice investičního gubernátora odmítlo i hnutí STAN. Není to tak, že by ji pro nevyváženost odmítli jen Piráti.

Jedná se o situaci, která svým charakterem vyžaduje hlubší stanovisko. Proto Magistrát osloví Ministerstvo vnitra, jako nadřízený orgán, o právní výklad tohoto scénáře, který na zítřejší už třetí pokračování ustavujícího zastupitelstva připravuje koalice SPOLU a hnutí ANO. Podle našeho názoru tím, že nejsou dohodnuti na podpoře menšinové rady, hledají pouze kličky a mezery v zákonech. To v Česku bohužel už moc dobře známe od dosluhujícího prezidenta. Očekávali bychom, že se SPOLU jako vítěz voleb bude snažit sestavit kompletní novou radu, která bude mít důvěru většiny zastupitelů.  Tento vyjednávací debakl jde čistě za koalicí SPOLU. Několikrát jsme deklarovali, že jsme připraveni podpořit stabilní radu a být její součástí, aby mohla odvádět kvalitní práci pro Pražany, bez potřeby hlasů ANO na základě jejich netransparentní opoziční smlouvy. 

Za Piráty tento postup rozhodně nepodpoříme, protože nehodláme našimi hlasy umožnit vzniknout takový legislativní paskvil. Respektujeme právo koalice SPOLU nominovat primátora, ale v rámci koalice, o které jsme jednali. Jednání s námi ale bylo ukončeno.
