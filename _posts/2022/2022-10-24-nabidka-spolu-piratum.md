---
title:  "Piráti: Nabídku SPOLU bereme na vědomí, nezbytné je ale vícestranné jednání"
author: Piráti Praha
image:  posts/hrib-logoprahy.jpg
tags:   [Volby 2022, Piráti, Praha sobě, SPOLU]
---

**Piráti berou na vědomí nabídku koalice SPOLU, která byla také oznámena médiím. Nicméně od čtvrtka Piráti a Praha sobě tvoří společnou Alianci stability o síle 24 zastupitelů pro jakákoli další povolební vyjednávání. Nabídky učiněné vůči pouze jedné části Aliance tedy již nejsou relevantní.** 

Přesto vítáme změnu přístupu SPOLU, kterou představuje nově jejich ochota k vícestranným schůzkám, protože součástí nabídky koalice SPOLU je i návrh na společnou schůzku s Piráty a STAN zároveň. Vícestranná jednání jsme koalici SPOLU pro urychlení postupu jednání opakovaně a dosud bezúspěšně navrhovali. 

Nabízíme využít plánovaný termín setkání koalice SPOLU s Piráty v úterý ve 13:00 k vícestrannému setkání za účasti stran Aliance stability a SPOLU, popřípadě i hnutím STAN. Je nejvyšší čas k efektivnímu a konstruktivnímu jednání na široké platformě demokratických stran vedoucí ke konkrétnímu cíli.
