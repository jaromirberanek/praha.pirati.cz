---
title:  "Piráti v Praze 11 zůstávají v radě městské části, Jiří Dohnal se přesouvá na pozici radního pro majetek"
authorId: jiri.dohnal
image:  posts/jiridohnal-praha11.jpg
tags:   [Volby 2022, Praha 11]
---

**Na čtvrtečním zastupitelstvu jsem předal starostovské žezlo nové starostce naší městské části. Ve veřejné volbě se jí stala Šárka Zdeňková z Hnutí pro Prahu 11. Gratuluju, Šárko a přeji ti hodně úspěchů v této nelehké roli.**

Musím se přiznat, že poslední čtyři roky v roli starosty byla jízda a jsem moc vděčný za tu zkušenost. Práce pro jedenáctku mě baví a jsem rád, že v ní budu moci pokračovat i nadále. Přesouvám se na pozici radního pro majetek a investice, prevenci kriminality a IT. Budu tak moci pokračovat v rozjetých projektech, které jsme začali v minulém volebním období. 

Součástí nové rady jsou zástupci Piráti Praha 11, Hnutí pro Prahu 11 a PRAHA 11 SOBĚ. Tohle je nové složení rady: 

- starostka + radní pro územní rozvoj a bezpečnost: Šárka Zdeňková (HPP 11)
- první místostarosta pro sociální věci a zdravotnictví: Jan Jaroš (Praha 11 sobě)
- místostarostka pro životní prostředí: Ivana Hovorková (HPP 11)
- neuvolněná místostarostka pro sport, kulturu a digitalizaci. Zuzana Böhmová (Piráti)
- radní pro majetek, investice, prevenci kriminality a IT: Jiří Dohnal (Piráti)
- radní pro bydlení a otevřenou radnici: Josef Kocourek (Piráti)
- radní pro finance: Marek Milaberský (HPP 11)
- radní pro školství: Michal Veselský (Praha 11 sobě)
- radní pro dopravu: Libor Vrkoč (HPP 11)

Jak jsem napsal už dříve, věřím, že společně navážeme hlavně na to dobré, na čem jsme poslední čtyři roky pracovali. Držme si palce.
