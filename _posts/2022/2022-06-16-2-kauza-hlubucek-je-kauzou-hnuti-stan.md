---
title: "Kauza Hlubuček je kauzou hnutí STAN. S Piráty není spjat žádný případ korupce"
author: Piráti Praha
image: 	posts/hrib-logoprahy.jpg
tags:   [STAN, kauza Dozimetr]
---

**Zdeněk Hřib šel na magistrát s heslem: "Chci řídit město s čistým štítem." A to požaduje a bude i nadále požadovat i od svých kolegů. Transparentnost je pro Piráty naprosto zásadní a je vizitkou nejen jednotlivých politiků, ale i jejich stran a hnutí.**

>Kauza Hlubuček je kauzou hnutí STAN. S Piráty není spjat žádný případ korupce, tedy ani tento. Zdeňka Hřiba osobně policie v této záležitosti ostatně ani nijak nekontaktovala. Všechny informace, které má, má nyní pouze zprostředkovaně nebo z médií.

Dopravní podnik je pod kontrolou koaličních partnerů. Piráti mají v dozorčí radě pouze 2 hlasy z 15. Piráti nehlasovali ani pro jmenování nikoho ze stávajícího vedení v představenstvu dopravního podniku. Nebyli totiž vybraní v otevřených výběrových řízeních, což je pro nás zásadní.

Prosadili jsme celou řadu protikorupčních opatření přímo na magistrátu, a ta jsou zjevně funkční. Kauza Hlubuček se netýká zakázek samotného magistrátu, ale dění v dopravním podniku. Ukazuje to tedy, že tato opatření je nutné z magistrátu propsat i do městských společností. Byla už úspěšně zavedena i v městské firmě Operátor ICT, která v kauze Hlubuček také nijak nefiguruje.

Věříme, že teď už naši koaliční partneři podpoří protikorupční opatření v městských firmách, ke kterým je s Piráty už dlouho přesvědčujeme.
