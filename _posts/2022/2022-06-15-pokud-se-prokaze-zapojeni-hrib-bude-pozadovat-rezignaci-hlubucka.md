---
title: "Hřib: Pokud se prokáže, že je náměstek Hlubuček obviněn, budu požadovat jeho rezignaci"
author: Piráti Praha
image: 	posts/8hrib.jpg
tags:   [STAN, Kauza Dozimetr]
---

**V kanceláři náměstka za STAN Petra Hlubučka dnes probíhá policejní prohlídka. Magistrát hlavního města Prahy samozřejmě poskytuje součinnost. Vyšetřování vede NCOZ a týká se Dopravního podniku, který je v gesci hnutí Praha Sobě Jana Čižinského.**

Za Piráty jsme čtyři roky tlačili konkrétní protikorupční opatření, která měl pražský dopravní podnik zavést, od centrálních transparentních nákupů po protikorupční ISO. Bohužel většinu v dozorčí radě drží koaliční kolegové a tyto naše snahy nepodpořili. 

>"Pokud se potvrdí, že je náměstek za STAN Petr Hlubuček obviněn ze zapojení do organizovaného zločinu, budu požadovat jeho okamžitou rezignaci. Svolám k řešení této závažné kauzy také zástupce koalice, abychom zaujali společné stanovisko," říká primátor Zdeněk Hřib. 

Na magistrát jsme šli s heslem: Chceme řídit město s čistým štítem. To požadujeme i od svých kolegů. Pokud existuje nějaké podezření, musí být prošetřeno.
