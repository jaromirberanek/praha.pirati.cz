---
title:  "Děkujeme, Volby 2022 skončily"
authorId: ivan.bartos
image:  posts/volby2022-volebnistab.jpg
tags:   [Piráti, Volby 2022]
---
 
Vážení příznivci a podporovatelé Pirátů, Pirátky a Piráti. Díky za vaše nasazení v posledních měsících, za celou tu jízdu po regionech a krajích a za to, že jsme to společně dotáhli až k volebním urnám. Za vaše pevné nervy, za ochotu diskutovat a podílet se na demokratickém chodu našeho společného státu. Za vaši podporu. 

Dnes jste rozhodli o dalším složení nových zastupitelstev po celém Česku. Možnost volit vám připadla v dost dobře nejzávažnějším období naší republiky. Vaši noví zastupitelé se budou muset poprat s výzvami, které si před pár lety sotva někdo dovedl představit. Pečlivě jejich práci hlídejte, koukejte jim pod prsty a nikdy se nenechte svést nějakými podezřele jednoduchými řešeními. Volbami politika a starost o svoje okolí nekončí. Naopak.

Pokud ale nechcete čekat na to, co s aktuální situací udělají politici, zapojte se sami! Pirátská strana funguje na principu dobrovolnosti a neustále hledáme nové členky a. členy, kteří nám v našem boji za lepší budoucnost pomohou. Všechny informace naleznete na: [https://nalodeni.pirati.cz/](https://nalodeni.pirati.cz/)
 
