---
date:         2022-01-11
tags:        
- praha
title:        "Pražské ANO povede kumulátor placených funkcí zapletený do podezřelé zakázky"
image: 	      posts/billboard.jpg
author:       Piráti Praha
---
 
Praha, 11. ledna 2022 –⁠ Předsednictvo pražských Pirátů se znepokojením sleduje výběr nového muže číslo jedna v pražské organizaci hnutí ANO, kterou povede předseda zastupitelského klubu ANO na magistrátu a zastupitel MČ Praha 11 Ondřej Prokop. Podle Pirátů je alarmující, jaký druh lidí slaví úspěchy ve strukturách hnutí Andreje Babiše. Problematickou minulost i současnost Ondřeje Prokopa naleznete na webu [Ondřej Prahu fakt prokopne](/prokop/).

“Ukazuje se, že pro Andreje Babiše není vůbec podstatné, jak kvalitní a pracovití lidé v jeho hnutí figurují. Měřítkem úspěchu je počet kbelíků hnoje, které jsou schopni vylévat na všechny okolo sebe. Rádi bychom ukázali, že pan Prokop je možná dobrý na špinavou dezinformační kampaň, ale co se jeho politických výsledků týče, je to spíše usilovná snaha přivlastnit si zásluhy jiných a zároveň zakrýt své přešlapy a podezřelé nakládání s veřejnými penězi,” říká k tomu primátor Zdeněk Hřib.

Mezi poslední Prokopův přešlap patří například zpackaná rekonstrukce ubytovny Sandra, do které kvůli jeho nečinnosti řadu měsíců zatéká. To bylo také hlavním důvodem jeho odvolání z rady MČ Praha 11, jak jsme již v minulosti informovali zde. Prokop také doposud nevysvětlil, jak je možné, že jeho firma Fresh Services získala bez výběrového řízení zakázku na dodání ložního prádla u jednoho z magistrátních domovů seniorů. Další podrobnosti týkající se Prokopových kauz jsou k dispozici zde. 

Předseda krajského sdružení Pirátů Daniel Mazur k tomu poznamenal: "Bývalý místostarosta Prahy 11 je aktivní na svých sociálních sítích, obsahem představuje dno pražské politiky. Svoje nicnedělání na radnici Prahy 11 házel na odpovědnost jiným a na jeho výroky platí heslo: 'Není to pravda ale mohla by být'. Pražská organizace Anofertu zjevně nemá kde brát. Však ji taky za poslední dva roky opustili třeba její bývalý předseda Jan Říčar, pan exministr Ivan Pilný i bývalý předseda pražského klubu zastupitelů tohoto hnutí Radomír Nepil."

