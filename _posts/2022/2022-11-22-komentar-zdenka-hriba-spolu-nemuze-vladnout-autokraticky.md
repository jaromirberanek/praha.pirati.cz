---
title:  "Hřib: Nejsou to Piráti, kdo brzdí vznik nové koalice. SPOLU nemůže vládnout autokraticky"
authorId: zdenek.hrib
image:  posts/hrib-cb.jpg
tags:   [Volby 2022, Zdeněk Hřib, SPOLU]
---

**Uplynulo už více než osm týdnů od komunálních voleb, ale o složení nové pražské koalice stále není jasno. Piráti nicméně vznik nové vlády v Praze nijak nebrzdí. Rozhodnutí o sestavení nové pražské koalice je tradičně na vítězi voleb, teď tedy na koalici SPOLU, a Piráti přišli s hned několika kompromisními návrhy k sestavení koalice.**

Osobně mám za to, že nová vláda v Praze vznikne rychle poté, co SPOLU vstřebá fakt, že získali ve volbách jen necelých 25 %, tedy méně než čtvrtinu hlasů obyvatel Prahy. Tedy při reálné volební účasti 44 % jde o cca 11 % ze všech oprávněných voličů. Klíčové totiž je, aby se smířili s tím, že s tímto výsledkem nemohou sami poroučet celému městu. Plně respektujeme, že chtějí mít primátora, ale nemohou zároveň vznášet nárok na většinu v radě. To totiž ani zdaleka neodpovídá jejich skutečnému volebnímu výsledku. 

Aktuální situace působí tak, jako by ve SPOLU čekali na prezidentské volby, protože jako vítěz voleb nevyvíjejí aktivitu ke vzniku koalice, kterou by vyvíjet měli. Připomínám, že poslední a zároveň jedinou nabídku jsme od nich dostali 22.10., tedy před více než třemi týdny, a tedy v době, kdy už jsme s Prahou sobě vystupovali jako Aliance stability. Od té doby se s námi odmítají setkat. 

Nyní je čistě na vítězném SPOLU, zda chtějí být v koalici s demokraticky smýšlejícími a respektujícími partnery nebo raději s populisty. S volební vítězstvím se totiž pojí i ne vždy příjemná povinnost se rozhodnout a dohodnout. A teď ve hře není nic menšího než stabilita Prahy v době souběžných krizí a spokojenost místních obyvatel. 
