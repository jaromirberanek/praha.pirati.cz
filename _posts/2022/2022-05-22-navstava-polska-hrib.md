---
title: "Hřib: Je to jízda, ale vidím v naší práci smysl!"
authorId: zdenek.hrib
image: 	posts/hrib-trzaskowski.jpg
tags:   [Zahraničí]
---

**Zdraví vás váš primátor na plný úvazek!** O víkendu jsem nezastavil a byl pořád v pohybu. Přijal jsem pozvání primátora Rafała Trzaskowskiho do Varšavy, za které moc děkuji. Vyměňovali jsme si cenné zkušenosti ohledně významných projektů budoucnosti našich měst. Za Prahu jsem například mluvil o velkých plánech s naší čističkou. Budeme z ní čerpat teplo až pro 30 % Pražanů, které bude vznikat z rozdílené teploty odpadních vod a Vltavy. Energetická soběstačnost měst je základ a musíme tomu jít naproti. 

V neděli jsem pak dál řešil uprchlickou situaci a fakt, že Praha už je přetížená. Je tady čtyřikrát víc uprchlíků než v leckterých jiných krajích. Proto náš krizový štáb stále trvá na smysluplném rozprostření zátěže do všech krajů. Chceme pomáhat. Praha ale nemůže nést hlavní nápor sama. To jsem zopakoval i v nedělní Partii na Primě. Začátkem týdne o tom budu jednat přímo s členy vlády. Věřím v příznivý posun. 

Je to všechno dost jízda. Ale vidím v práci pro Prahu smysl, a proto to dělám moc rád.