---
title:  "Piráti: Chceme stabilní koalici v Praze. SPOLU s Prahou Sobě jednali, proč ji nyní odmítají?"
author: Piráti Praha
image:  posts/novaradnice.jpg
tags:   [Vyjednávání]
---

Přišli jsme na jednání se záměrem jednat o koalici nejen na vládním půdorysu, ale i rozšířenou o Prahu Sobě. Takto jsme o tom v předstihu opakovaně informovali koalici SPOLU. Tento koncept na úrovni Prahy odpovídá vládnímu konceptu koalice všech demokratických stran na vládní úrovni.

Z nám nesrozumitelných důvodů však koalice SPOLU odmítá Prahu sobě, přestože s ní doteď vedli koaliční jednání, označovali je za kompetentního  partnera a přerušili ta jednání až v pondělí. Přitom v jiných městech už dávno ODS uzavřela koalice na širším než vládním půdorysu.

Usilujeme o vytvoření stabilní koaliční vlády v Praze, tedy takové, která vydrží celé 4 roky. Zcela respektujeme vůli voličů, ale bohužel zde nevidíme dostatečnou vůli ze strany koalice SPOLU se dohodnout.
