---
title: "Mafio-chobotnice se týká více stran, zapletení lidé musí pryč!"
authorId: zdenek.hrib
image: 	posts/hrib-cnnprimanews.png
tags:   [STAN, TOP 09, SPOLU, ODS, Kauza Dozimetr]
---

**Jednoznačně všichni lidé, kteří jsou propojení s mafio-chobotnicí, musí pryč! A týká se to i dalších stran, nejen STAN.**

O víkendu jsem vyzval gesčně odpovědného náměstka Adam Scheinherr k tomu, aby v pondělí zajistil odvolání Marka Doležala z dozorčí rady DPP s ohledem na to, že figuruje ve spisu kauzy Dozimetr. Doležal je na 24. místě kandidátky koalice SPOLU na pražský magistrát. 

V mediích se můžete dočíst také o popěvku: "Když přijdem do Prahy, tak můžem v klidu krást". Tak si podle policejních odposlechů notoval pan Redl s Jiřím Fremrem z Plzně. Ten byl již dříve pravomocně odsouzen a je poradcem Jiřího Pospíšila, dvojky na kandidátce SPOLU pro zářijové komunální volby. 

Chapadla se ale dotýkají také přímo ODS, která v roce 2012 za primátora Svobody přijala půl milionu jako sponzorský dar od rodiny Redlů. To bylo už dávno po tom, kdy "Míša" Redl prokazatelně kšeftoval s mafiánem Krejčířem.

Na závěr chci zdůraznit, že se aktuální kauza netýká žádného člena Pirátské strany a že mě v tomto ohledu policie nekontaktovala. Zástupci Pirátů v dozorčích radách ani nehlasovali pro jmenování aktuálního představenstva dopravního podniku, protože ti lidé nebyli vybráni v otevřených výběrových řízeních. A to je proti našim principům transparentního vedení města.