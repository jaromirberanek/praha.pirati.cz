---
title:  "Obdrželi jsme od vás 17,73 % hlasů, což je víc než ve volbách v roce 2018"
authorId: zdenek.hrib
image:  posts/kandidatka-2022-strecha-vitkov.jpg
tags:   [Piráti, Volby 2022]
---

**Vážení Pražané, vážení voliči, děkujeme vám! Obdrželi jsme od vás 17,73 % hlasů, což je víc než ve volbách v roce 2018. Zároveň budeme mít na magistrátu na počet mandátů nejvíc zastupitelů ze všech vládních stran. To je radostný výsledek. Máme totiž skvělý tým, který je připravený naplno pracovat pro Prahu a Pražany.**

Dnešním dnem už také začala vyjednávání o budoucí podobě nové pražské koalice. Nejdřív jsme se setkali s našimi současnými koaličními partnery PRAHA SOBĚ a STAN Praha. Naopak určitě nechceme vládnout s extremisty a nechceme v radě města trestně stíhané politiky. 

Je pro nás důležité pokračovat v rekordním rozvoji města, proto budeme usilovat o sestavení koalice složené z poctivých a kompetentních lidí, kteří se budou věnovat práci pro Prahu na plný úvazek.

Držme si v tom palce!
 
