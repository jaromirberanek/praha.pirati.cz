---
date:         2022-02-10
tags:        
- doprava
title:        "Hřib: Prioritou je zajištění financování stavby metra D, Praha si zaslouží vizi svého rozvoje s důrazem na současný životní styl obyvatel, aby se stala městem budoucnosti"
image: 	      posts/8hrib.jpg
author:       Zdeněk Hřib
---
 
Praha si zaslouží vize svého rozvoje s ohledem na současné trendy a životní styl obyvatel města, a to zejména v oblasti bydlení, životního prostředí, komunitního života, občanské vybavenosti i dopravy. Tento oprášený návrh další trasy metra, který se [objevuje už od roku 1987](https://praha6.ecn.cz/velky_obr.php?&id=37) jako linka E, ale zatím nebyl projednaný v současné koalici, by mohl být dalším logickým krokem v budování města budoucnosti. Piráti jednoznačně podporují další rozšiřování městské hromadné dopravy, která je a nadále bude jedním z nejpreferovanějších způsobů pohybu po městě. Proto je teď prioritou zejména zajištění financování stavby metra D. Všude jinde v Evropě podobné projekty platí stát, jen Praha ho bude hradit ze svého. 

Vedení okružní trasy další budoucí linky metra je samo o sobě otázkou. Odborníci by měli prověřit, jestli by nebylo vhodnější vést trasu dále od centra. Neměla by totiž kopírovat trasu připraveného tramvajového okruhu, který by měl být dokončen mnohem dříve s ohledem na délku povolovacích stavebních procesů metra.

