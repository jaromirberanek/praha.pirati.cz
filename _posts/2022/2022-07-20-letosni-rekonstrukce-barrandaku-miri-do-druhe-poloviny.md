---
title: "Piráti vyzývají k podpisu petice proti nesmyslné prohibiční vyhlášce"
authorId: zdenek.hrib
image: 	posts/hrib-barrandovskymost.jpg
tags:   [Barrandovský most, Doprava]
---

Letošní rekonstrukce Barrandovského mostu míří úspěšně do své druhé poloviny. A to bez jakýchkoliv větších komplikací! Dnes jsme se o tom byli přesvědčit na kontrolním dnu.

Divím se, kam se poděli naši kritici z řad politických oponentů, kteří před rekonstrukcí zvěstovali Pražanům dopravní apokalypsu nebývalých rozměrů. Možná to bude tím, že žádná taková katastrofa nenastala.

Jednak nám v tom pomohli řidiči a tímto jim děkuji za trpělivost, jednak si stojím za tím, že opravy byly perfektně připravené. 

Přímo na fotce pak vidíte opravovanou nájezdovou rampu ze Strakonické. Ukazuji na ní na předpínací ocelové kabely, které celý most vlastně drží. Tyto kabely byly dříve na Barrandovském mostě na některých místech skrz naskrz prorezlé, takže výměna probíhá za 5 minut 12. Celý most navíc ještě technologicky vylepšíme použitím vysokohodnotného betonu. Ten zvyšuje únosnost a zatížitelnost mostu a chrání most před zatékáním vody.

**Jsem rád, že nenecháváme tak jako naši předchůdci problémy vyhnít, ale stavíme se k nim čelem. Máme odvahu řídit Prahu správně!**