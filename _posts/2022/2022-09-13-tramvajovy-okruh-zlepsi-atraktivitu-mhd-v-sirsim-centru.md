---
title:  "Piráti: Tramvajový okruh zlepší atraktivitu MHD v širším centru "
author: Piráti Praha
image:  posts/tiskovka-pice-hrib-lnenickova-beranek.jpeg
tags:   [Doprava, Tramvajové tratě, Volby 2022]
---

**V tomto volebním období Praha rekordně investovala do zlepšení zanedbané infrastruktury v Praze. V programu do komunálních voleb představujeme také plán na vznik tramvajového okruhu, který by měl významně zlepšit spojení MHD v širším centru. Cestující v současné době musí cestovat přes centrum, protože přímé propojení např. do Bohnic a Dejvic neexistuje. Tramvajový okruh dokáže toto slabší místo pražské městské dopravy řešit za přijatelnou cenu s horizontem dokončení v roce 2035.**

>“Praha v posledních čtyřech letech zažívá boom velkých dopravních investic. Po více než 40 letech jsme začali stavět metro D, vznikají nové tramvajové tratě a tři nová přemostění Vltavy. Dnes jsme zahájili stavbu Dvoreckého mostu. Vytvořili jsme za čtyři roky dvakrát více míst na P+R parkovištích než naši předchůdci za deset let. Na část těchto investic se nám navíc podařilo vyjednat peníze ze zdrojů Evropské unie,” říká Zdeněk Hřib, primátor hlavního města Prahy. 

Připravovaný projekt tramvajového okruhu spojí čtveřici nádraží (Podbaba, Dejvice, Smíchovské nádraží a Eden) a propojí dohromady všechny linky metra. 

>“Naším vlajkovým projektem je tzv. tramvajový okruh, který výrazně zlepší dopravní spojení mezi městskými částmi mimo širší centrum. MHD v těchto místech jen velmi těžko konkuruje individuální automobilové dopravě.  V současné době chybí 19 km tramvajových tratí, aby došlo k uzavření celého okruhu. Celkové náklady odhadujeme na cca 14 miliard,” říká garantka pirátského programu v oblasti dopravy Gabriela Lněničková.

>“Mám radost, že se nám daří rozvíjet intermodální dopravu. První vlaštovkou je právě úspěšný projekt výpůjček sdílených kol zdarma, který je hojně využíván pro cesty na “poslední míli”. V současné době pracujeme na novém intermodálním plánovači tras, který vyhledá spojení s využitím kombinace MHD, jízdního kola a třeba i osobního automobilu,” říká Jaromír Beránek, předseda Výboru pro IT a Smart City.