---
title:  "Aliance Stability (Piráti a Praha SOBĚ) vítají iniciativu STAN. Pojďme se setkat u jednoho stolu"
author: Piráti Praha a Praha SOBĚ
image:  posts/zastupitelstvo.jpg
tags:   [Volby 2022, SPOLU, Praha sobě, STAN]
---

Vítáme iniciativu hnutí STAN, které vybízí koalici SPOLU k opětovnému zasednutí k jednacímu stolu s Aliancí stability. Chceme otevřeně jednat o všech nabídkách tak, aby vznikla proporčně vyvážená a stabilní Rada hlavního města Prahy na celé čtyřleté funkční období. Vyjednávání o pražské koalici není možné bez relevantních důvodů nadále prodlužovat. Další prodlevy by totiž způsobily katastrofu zejména pro pražské městské části, které by nemohly využít finanční prostředky na své klíčové investiční projekty. I přes několik nabídnutých termínů k jednání se bohužel Alianci stability do dnešního dne nedostalo ze strany SPOLU žádné odpovědi. 

Nabídku hnutí ANO na podporu menšinové rady hlavního města Prahy vnímáme jako zcela alarmující. Došlo by tak k legitimizaci nedemokratických stran na jedné z nejvyšších úrovní naší země a tím i k posílení prezidentských ambicí obžalovaného Andreje Babiše. Nabídka vytvoření široké demokratické koalice, která bude pevná i v této složité době, přitom leží na stole. Legitimizovat proto takto okatě prezidentskou kandidaturu Andreje Babiše nedává vůbec žádný smysl. 

Do ustavujícího zastupitelstva HMP zbývá pár dní, proto nabízíme libovolný termín, počínaje odpolednem 31. října, zvoleným koalicí SPOLU k jednání o půdorysu budoucí rady hlavního města
