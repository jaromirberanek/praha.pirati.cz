---
title: "Hřib: Je to jízda, ale vidím v naší práci smysl!"
authorId: zdenek.hrib
image: 	posts/hrib-vaclavak-fontata.jpg
tags:   [Václavské náměstí]
---

**Zprovoznili jsme fontánu pro Václavák! Mám radost, že jsou z ní kolemjdoucí nadšení. Když jsem se tady byl podívat, byla z toho doslova atrakce.** Dospělí si fontánu fotili, svlažovali si v ní ruce nebo seděli poblíž a užívali si ochlazený okolní vzduch. Ale hlavně pro děti to byl doslova magnet. Ve fontáně se nadšeně cákaly nebo probíhaly skrz mezi vodotrysky. Tak jsem to po jejich vzoru taky zkusil a paráda.

Víme, že přehřátá města musí reagovat na klimatické změny. Proto sázíme na náměstí dvě úplně nová lipová stromořadí a proto přidáváme také vodní prvky. Těší mě, že opravená spodní část náměstí dostává konečně takovou podobu, jakou si zaslouží. 

Bohužel dřív o úpravě Václaváku všichni jen mluvili, ale nikdo s tím nic nedělal. My to teď měníme a postupně budeme pokračovat se zvelebováním celého prostoru až k Muzeu. Proměníme Václavské náměstí ve výkladní skříň města.