---
title: "Petr Beneš nastupuje v září jako poradce radního Zábranského, vyhrál výběrové řízení"
author: Piráti Praha
image:  posts/novaradnice7.jpg
tags:   [Majetek]
---

Praha, 1. září 2023 – Petr Beneš vyhrál transparentní výběrové řízení na pozici poradce radního pro majetek, legislativu a transparentnost Adama Zábranského. Beneš včera skončil jako poradce náměstkyně Jany Komrskové, jak bylo [avizováno](https://praha.pirati.cz/aktuality/petr-benes-ukonci-cinnost.html) v červenci.

> „Do výběrového řízení se přihlásili tři uchazeči. Ze dvou kandidátů, které jsme pozvali na pohovor, byl Petr Beneš jednoznačně lepší, ač i druhého uchazeče považuji za velmi schopného, byť by se podle mě více hodil na trochu jiný typ pozice. Dle pirátských pravidel bylo možné udělat pouhý přesun bez výběrového řízení. Nicméně v zastupitelském klubu jsme shodli, že zvolíme variantu vypsání nového výběrového řízení, abychom se nepřipravili o další zajímavé kandidáty,” říká radní pro majetek, legislativu a transparentnost Adam Zábranský.

Úřad nyní procesuje přesun Petra Beneše v rámci sekretariátů, který však potrvá několik dní. Do té doby má Petr Beneš neplacené volno a zpět do práce nastoupí až dostane pokyn od personálního oddělení MHMP.

