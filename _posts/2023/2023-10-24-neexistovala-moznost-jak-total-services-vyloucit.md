---
title: "Mazur: Neexistovala zákonná možnost jak Total Services nevybrat"
author: MHMP
image: posts/novaradnice5.jpg
tags: Transparentnost
---

Firma Total Service podala v otevřeném výběrovém řízení nejnižší nabídku a splnila všechny požadavky na dodavatele kladené. Neexistovala tedy zákonná možnost jak tuto firmu nevybrat. Osobně jsem si tuto záležitost několikrát ověřoval s odbory legislativy, informatických činností a veřejných zakázek na magistrátu. Kdybychom postupovali jinak, vystavili bychom hlavní město řízení u ÚOHS nebo soudnímu sporu, který by nejspíš skončil vysokou pokutou. Takto bychom jako řádný hospodář postupovat neměli, nemluvě o mnohaměsíčním zdržení v plnění zákonných povinností úřadů městských částí a modernizaci služeb, které naše úřady našim občanům poskytují.
