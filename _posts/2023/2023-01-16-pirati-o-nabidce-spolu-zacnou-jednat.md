---
title:  "Piráti: Nabídku spolu oceňujeme, budeme o ní detailně jednat"
author: MHMP
image:  posts/vyjednavani.jpg
tags:   [Piráti, SPOLU, Volby 2022]
---

Oceňujeme zaslanou nabídku SPOLU, která čtvrtý měsíc od voleb konečně představuje posun správným směrem. Nicméně bude nutná podrobná diskuze nad detaily návrhu. Například v případě jejich záměru na zřízení funkce radního pro městské služby a infrastrukturu, nám není úplně jasné, jestli se nejedná o nějakou variaci na původně navrhovaného investičního gubernátora, kterého Piráti i STAN jednoznačně odmítli už v prosinci. Nabídka také nezohledňuje fakt, že Piráti jsou stále součástí Aliance stability. O tom všem se budeme se SPOLU bavit na jednání v úterý 17. 1.
