---
title: "Pirátské nedělní odpoledne, odstartoval nový formát krajských schůzí"
authorId: michal.polak
image:  posts/piratska-nedele-02-2023.jpg
tags:   [Piráti]
---

**V neděli 19. února se pražští Piráti poprvé sešli v novém inovativním formátu svých pravidelných krajských schůzí. Víkendové odpoledne dovolilo oproti čtvrtečním večerům jak vyšší účast, tak atraktivnější, zčásti neformální program.**

>“Chtěli jsme schůzi připravit tak, aby skutečně podporovala spolupráci a komunikaci mezi pražským předsednictvem, místními sdruženími, zastupitelským klubem na magistrátu i krajskými expertními týmy a pražskými poslanci. A to se povedlo, mám radost z vysoké účasti i příjemné atmosféry. Potvrdilo se, že jsme strana, která vznikla od spodu a její členové do ní vkládají autentickou občanskou energii,” říká místopředsedkyně krajského sdružení Kornélia Gottmannová, která novou podobu pirátských setkání iniciovala.

Program schůze zahrnoval panelové diskuze, workshopy i prostor pro neformální debaty. V rámci nedělního pirátského odpoledne se tak sešel KET školství nebo KET životní prostředí. Všudezdejší online propojení přes Jitsi dovolilo vzdálenou účast, diskutující odpovídali i na zaslané členské dotazy. Zázemí Pirátského centra je uzpůsobeno také na přítomnost dětí, což bylo ze strany některých návštěvníků schůze hojně využito.

Pokud se nový nedělní formát krajských schůzí osvědčí, budou se pražští Piráti takto scházet zhruba každé dva měsíce. 

>“Cílem je podpořit co nejužší a nejefektivnější kontakt mezi všemi členy na různých pozicích, ale se společným zájmem, například členy zastupitelských klubů, zástupce v dozorčích radách atd. V takovém případě pak lze frekvenci krajských schůzí omezit, pravý pirátský kvas se bude odehrávat průběžně a organicky v návaznosti na řešené úkoly. Krajské schůze nově budou třešničkou na dortu, které si všichni chceme užít a sdílet spolu naše zkušenosti,” dodává předseda pražských Pirátů Ondřej Chrást. 

Další akce místních Pirátů naleznete ve veřejném kalendáři v záhlaví těchto stránek. Sledujte nás také na sociálních sítích.

