---
title: "Petr Beneš ukončí činnost jako poradce náměstkyně Komrskové, chce ochránit partnerku od dalších útoků"
author: Piráti Praha
image:  posts/novaradnice5.jpg
tags:   [Piráti]
---

Praha, 20. července 2023 – Poradce Petr Beneš ukončí činnost v sekretariátu náměstkyně pražského primátora Jany Komrskové v průběhu měsíce srpna. Na uvolněné místo bude vypsáno nové výběrové řízení.

> „V reakci na mediální tlak, který se v posledních dnech odehrál vůči mojí partnerce Janě Komrskové, jsem se rozhodl ukončit svoji činnost na pozici jejího poradce v průběhu měsíce srpna, abych ji ochránil před dalšími útoky. Do výběrového řízení jsem se přihlásil s jedinou motivací, a to maximálně využít své odborné znalosti a zkušenosti,” řekl poradce náměstkyně Jany Komrskové Petr Beneš.

> „Klub Pirátů na magistrátu se dnes nastalé personální situaci podrobně věnoval a vzal na vědomí rozhodnutí Petra Beneše ukončit pracovní činnost u paní náměstkyně Komrskové v průběhu měsíce srpna po předání rozdělané práce,” řekl k nastalé situaci předseda klubu Pirátů Daniel Mazur.

Na uvolněnou pozici poradce náměstkyně Komrskové bude vypsáno nové výběrové řízení. Otevřené výběrové řízení bude standardně zveřejněno na úřední desce MHMP, na pirátském fóru a bude o něm informováno na sociálních sítích. 

