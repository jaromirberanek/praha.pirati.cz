---
title: "Anatomie hoaxu – někdo plácne vymyšlenou blbost a my to pak celý den uvádíme na pravou míru"
author: MHMP
image:  posts/hoax.jpg
tags:   [Doprava]
---

Vedoucí odboru dopravy Prahy 14 Petr Vomáčka na Facebooku sdílel údajnou mapku mýta pro téměř celou Prahu 1. A že to prý budou kontrolovat nějaká speciální auta. Tyto nesmysly se pak bohužel dostaly do médií.

**Jak je to ale doopravdy?**

Tak především mýto nemá legislativní oporu, a proto ho zavést ani nejde. Celou dobu se bavíme jen o zpoplatnění vjezdu do některých oblastí památkové rezervace na části Malé Strany a u Smetanova nábřeží. Zpoplatnění vjezdu pro celou Prahu 1 nikdy nebylo ve hře. 

Mimochodem, jak by se kontroloval vjezd někam přes autíčka? To mi hlava nebere a fakt nic takového v plánu není. Naopak je předem jasné, že se poplatek nebude týkat rezidentů nebo místních podnikatelů, protože tak je to ze zákona.

Každopádně finální návrh zpoplatnění vjezdu do vybraných částí centra ještě dolaďujeme a žádná hotová věc není na stole. Až bude, samozřejmě vás se vším hned seznámíme včetně dodání veškerých spolehlivých informací
