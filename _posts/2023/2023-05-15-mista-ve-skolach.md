---
title: "Kapacity středních škol před Piráty nikdo neřešil, v minulém období jsme přidali několik stovek nových míst"
author: MHMP
image:  posts/novaradnice5.jpg
tags:   [Školství]
---

Od roku 2019 v Praze systematicky navyšujeme místa na všeobecně vzdělávacích a odborných maturitních oborech, po nichž nejvíce roste poptávka. Jako první kraj jsme vypracovali vlastní koncepci rozvoje gymnaziálního vzdělávání, kterou naplňujeme a ke spolupráci v této oblasti jsme po krajských volbách v roce 2020 dokázali přesvědčit i Středočeský kraj. Nedostatek kapacit SŠ je daný tím, že Hospodářská komora chtěla v minulých volebních obdobích dlouhodobě naplnit silnými ročníky učňovské obory a všechny politické strany kromě Pirátů, jim šly na ruku. Proto nikdo před námi ani v Praze neřešil chybějící kapacity gymnázií.

Za tento stav tedy může toto sociální inženýrství prolobované Hospodářskou komorou. Za Pirátů se pak na středních školách přidávalo od roku 2019 každoročně několik stovek míst. Na letošek se například přidávalo 600 míst. Kdyby to takhle dělali všichni před námi tak žádný problém není

Místo toho se město za vlády ODS zbavovalo školních budov, nejen pro střední, ale i základní školy. Naprostý chaos pak způsobuje absence digitalizace přihlášek na SŠ ze strany Ministerstva školství, kde kraje musí respektovat státem stanovenou papírovou podobu přihlášek jako jedinou možnou. Kvůli tomu nikdo není schopný se stoprocentní jistotou říct, jak to v současné chvíli s obsazeností reálně je (mnoho žáků se například dostalo na obě školy).
