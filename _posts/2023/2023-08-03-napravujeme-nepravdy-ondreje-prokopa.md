---
title: "Napravujeme nepravdy a manipulace Ondřeje Prokopa (ANO)"
author: MHMP
image:  posts/prokopu.jpg
tags:   [Hnutí ANO]
---

Podle něj dostávají obecní byty v Praze jen bezdomovci a problematické osoby.

Pane Prokope, těmi problematickými osobami myslíte třeba děti, které pomáháme dostat z nevyhovujících prostor ubytoven? A proč lžete, když právě Piráti navýšili počty městských bytů podporovaným profesím? V současné době je to na 1500 městských bytů, které slouží zdravotníkům, strážníkům, hasičům, učitelům nebo sociálním pracovníkům. Další stovky městských bytů jsme pak vyčlenili seniorům, samoživitelkám nebo lidem se zdravotním omezením.

Pravdou naopak je, že náš Adam Zábranský dokázal vytvořit společně s těmi nejlepšími odborníky na sociální bydlení konečně spravedlivý funkční systém nakládání s městskými byty. Ty se pronajímají podle jasně určených bodových kritérií (třeba počet dětí, sociální situace nebo zdravotní stav). Díky tomu je pronajímání městských bytů transparentní a nehrozí tak, že by někdo získal městský byt třeba díky kamarádství nebo za úplatu.

Adam se zároveň zasloužil o rekordní tempo oprav městských bytů, aby opět mohly sloužit lidem, a se svým týmem rozjel třeba projekt městské nájemní agentury, aby se počet bytů využitelných pro sociální bydlení zvýšil i se zapojením soukromého sektoru. Tohle jsou totiž cesty, jak se dá dělat smysluplná bytová politika.
