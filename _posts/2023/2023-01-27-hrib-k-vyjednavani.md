---
title:  "Hřib: O možné koalici se SPOLU ještě jednáme"
author: Zdeněk Hřib
image:  posts/8hrib.jpg
tags:   [Volby 2022]
---

Dnes večer se uskutečnilo další ze série jednání o vzniku nové pražské rady se zástupci koalice SPOLU a hnutí STAN. Jednání bylo konstruktivní, postupně si vzájemně vyjasňujeme bílá místa a další otazníky nabídky SPOLU. Za Piráty platí, že je nutné vyřešit oba problémy, na které jsme i se STAN upozorňovali v prosinci. Tedy především poměry jednotlivých stran koalice v radě a také záměr “gubernátora”, který by omezoval možnost ostatních koaličních partnerů plnit politický program v jejich gescích. Nyní je na tahu koalice SPOLU, která musí s ohledem na blížící se termín jednání zastupitelstva vyřešit, jak rozdělí počet svých budoucích pět radních mezi tři strany jejich koalice. Kromě toho je nutné vyjasnit obsah jednotlivých gescí tak, aby členové rady za Piráty neměli okleštěné možnosti plnit naše sliby voličům. Tyto dva body se musí nyní primárně řešit na straně SPOLU. Piráti už provedli řadu ústupků a jsme připraveni na intenzivní jednání, které Prahu posune blíže ke zvolení nové rady. Definitivní rozhodnutí o vstupu do koalice padne v hlasování pirátek a pirátů o koaliční smlouvě a programu. Ty budou předloženy krajskému sdružení k hlasování na fóru poté, co bude s předpokládanými koaličními partnery vše dojednáno. 
