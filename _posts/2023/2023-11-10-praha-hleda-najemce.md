---
title: "Praha hledá nájemce atraktivních nebytových prostor v centru města"
author: MHMP
image: posts/zabransky-okno.jpg
tags: [Majetek]
---

Hlavní město pokračuje v trendu otevřených výběrových řízení, aktuálně hledá nájemce několika atraktivních nebytových prostor v historickém centru metropole včetně restaurace v ulici Karoliny Světlé a obchodních či kancelářských prostor v ulici Michalská. Zájemci o celkem deset nebytových prostor na Starém a Novém Městě mají na podávání nabídek více než měsíc. Podrobnosti je možné nalézt na realitním portálu hl. m. Prahy. Prostory budou poprvé nabízeny i přes realitní server Sreality.cz. 

> „Od covidu se městu občas stává, že se o lukrativní pronájmy nikdo nehlásí a nebytové prostory tak zůstávají delší dobu neobsazené. Abychom zvýšili informovanost o výběrových řízeních na nájemníky, rozhodli jsme je se proto poprvé po dlouhé době umístit nejen na realitní portál Prahy a úřední desku, ale i na server Sreality, na který jsou podnikatelé zvyklí. Věřím, že o pronájmy bude ze strany podnikatelů zájem a v otevřených výběrových řízeních vybereme dobré partnery pro město,“ uvádí radní hl. m. Prahy pro majetek, transparentnost a legislativu Adam Zábranský. 

U restaurace v ulici Karoliny Světlé a obchodu a kancelářských prostor v Michalské ulici je stanovena minimální požadovaná výše nájmu. U nebytových prostor přístupných z ulice je zakázáno provozovat herny, směnárny, cannabis shopy, nehtová studia a další předem stanovené nepodporované činnosti. Podmínkou účasti ve výběrovém řízení je ve všech případech složení jistoty. Výběrová řízení jsou jednokolová.

Další nebytové prostory Praha nabízí v ulicích Železná, Na Florenci a Rytířská, poslední jmenované byly zkolaudovány jako provozovny rychlého občerstvení. Zájemcům je v rámci listopadu k dispozici několik termínů prohlídek nabízených prostor. 

Podrobnější informace včetně úplných podmínek účasti ve výběrovém řízení zájemci nalezou na stránkách realitního portálu hl. m. Prahy u jednotlivých nabízených prostor:

* [Karoliny Světlé 286/18, Praha 1, prostor č. 906 o výměře 426,32 m2 – restaurace](https://realitniportalpraha.cz/cs/Nonresidential/2672)
* [Michalská 430/3, Praha 1, prostor č. 104 o výměře 65,71 m2 – obchodní prostory](https://realitniportalpraha.cz/cs/Nonresidential/2681)
* [Michalská 430/3, Praha 1, prostor č. 110 o výměře 65,71 m2 – kancelářské prostory](https://realitniportalpraha.cz/cs/Nonresidential/2683)
* [Michalská 430/3, Praha 1, prostory č. 111 o výměře 97 m2 – obchodní prostory](https://realitniportalpraha.cz/cs/Nonresidential/2684)
* [Michalská 430/3, Praha 1, prostory č. 112 o výměře 65 m2 – obchodní prostory](https://realitniportalpraha.cz/cs/Nonresidential/2685)
* [Michalská 430/3, Praha 1, prostory č. 114 o výměře 122 m2 – obchodní prostory](https://realitniportalpraha.cz/cs/Nonresidential/2686)
* [Michalská 430/3, Praha 1, prostory č. 108 - 109 o výměře 210,29 m2 – kancelářské prostory](https://realitniportalpraha.cz/cs/Nonresidential/2682)
* [Na Florenci 1025/1, Praha 1, prostor č. 113 o výměře 94,5 m2 – kancelář v podkroví](https://realitniportalpraha.cz/cs/Nonresidential/2679)
* [Rytířská 404/12, Praha 1, prostor č. 102 o výměře 129,85 m2 – provozovna rychlého občerstvení](https://realitniportalpraha.cz/cs/Nonresidential/2680)
* [Železná 492/18, Praha 1, prostory č. č. 102 o výměře 280,80 m2 – obchodní prostory](https://realitniportalpraha.cz/cs/Nonresidential/2687)

