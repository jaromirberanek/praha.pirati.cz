---
title: "Reakce Zdeňka Hřiba na článek na Neovlivni.cz z 26.8. 2024"
author: Piráti Praha
image: posts/novaradnice4.jpg
tags: [Doprava]
---

**Web Neovlivní.cz v pondělí 26. srpna zveřejnil příspěvek o [auditu v městské společnosti Operátor ICT](https://neovlivni.cz/policie-vysetruje-hribuv-operator-ict/). Celý článek k tématu je dostupný pouze předplatitelům časopisu Neovlivní.cz, zveřejněný příspěvek však považujeme za zavádějící, a proto přinášíme vyjádření také Zdeňka Hřiba. Doplňujeme zásadní informace, které v úryvku nezazněly.**
 
> Jedná se o audit práce úředníků magistrátu v několika volebních obdobích a zásadní auditované smlouvy byly uzavřeny již za vlády ANO v Praze, kdy byla společnost OICT založena. Na drtivé většině z nich je ostatně i za městskou firmu OICT podepsán člen hnutí ANO, který ji mnoho let vedl. Naopak mne ani žádného dalšího radního za Piráty policie ohledně žádných smluv nijak nekontaktovala. 

> O této záležitosti povedeme veřejnou diskuzi na Zastupitelstvu a mne skutečně zajímá, jak je možné, že úřad připravil pro městskou radu takové množství smluv s městskou společností v několika volebních obdobích, u kterých teď auditor říká, že na nich je něco špatně. Očekávám, že ředitel úřadu z toho neprodleně vyvodí důsledky a ten dlouhodobě zavedený úřední proces urychleně opraví. Ostatně pod mnoha auditovanými smlouvami je i jeho podpis v rámci schvalovacího procesu (tzv. podpisového kolečka) bez jakýchkoliv připomínek. 

> Budu také požadovat, aby takový audit proběhl na všech in-house smlouvách, které tady máme jako město s našimi 100% vlastněnými městskými společnostmi. Byl bych také rád, kdyby úřad tento svůj audit práce úředníků neutajoval před veřejností.

