---
title: "Praha pronajme stovky garážových stání"
author: MHMP
image: posts/adam-zabransky-garaz.jpg
tags: [Parkování, Majetek]
---
 
Hlavní město Praha vypsalo záměr pronajmout více než 330 volných garážových stání. Dosud prázdné garáže městu přinesou asi tři miliony korun.  

Garáže a garážová stání v městských částech Praha 8, 9, 11, 13, 14, Kunratice, Ďáblice, Čakovice a Miškovice město pronajme za nájemné ve výši 800 Kč/m2/rok, pro držitele ZTP nebo ZTP/P za 335 Kč/měsíc. Zájemci mohou předkládat písemné nabídky na podatelnu Magistrátu hlavního města Prahy, elektronicky na posta@praha.eu anebo prostřednictvím datové schránky 48ia97h nejpozději do 31. srpna 2024. 

> „I v okrajových částech města a na sídlištích bydlí celá řada občanů, kteří těžce shání místo k parkování. Pronájem garáží v majetku města, které roky ležely ladem, je proto logický krok,“ říká radní pro majetek, transparentnost a legislativu Adam Zábranský.

. „Za pronájem garáží a garážových stání, které dosud nebyly pronajaté, město získá asi tři miliony korun. Informace o poptávce nám poslouží pro další cenotvorbu pronájmů garáží v podobných lokalitách,“ říká Zábranský.

Více informací najdete zde: [https://realitniportalpraha.cz/cs/Nonresidential/2879](https://realitniportalpraha.cz/cs/Nonresidential/2879) a seznam všech nabízených garáží zde: [4b8ea280-392a-4bd6-acba-453a28dcfdb8.pdf](https://realitniportalpraha.cz/uploads/4b8ea280-392a-4bd6-acba-453a28dcfdb8.pdf) (realitniportalpraha.cz).

 
