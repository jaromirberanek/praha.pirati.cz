---
title: "Piráti kvitují rozhodnutí SPOLU konečně podpořit protikorupční opatření v pražském dopravním podniku, kterým se bránili"
author: Piráti Praha
image: posts/magistrat2.jpg
tags: [Dopravní podnik hl. města Prahy, Piráti, SPOLU]
---

**Tiskový komentář klubu Pirátů**

>“Děkuji panu primátorovi, že podpořil naše snahy o vyhlášení výběrového řízení na ředitele dopravního podniku. Piráti o to usilují už od roku 2018. Bohužel nás v tom tehdejší ani současní koaliční partneři zatím nepodpořili. Jsem tedy rád, že teď SPOLU změnilo postoj a chce splnit své závazky voličům. V tom nacházíme společnou řeč, protože požadavky pana primátora odpovídají programu mimořádné dozorčí rady DPP, který je známý už od čtvrtka. Je potřeba zdůraznit, že v kauze Dozimetr nefiguruje ani jeden Pirát, naopak Piráti dlouhodobě jak už minulé, tak i stávající koaliční partnery upozorňovali na potřebu prosadit celou řadu protikorupčních opatření. Ovšem koaliční partneři to bohužel dosud jako prioritu nevnímali, a neměli jsme k tomu dostatečnou koaliční podporu. Balíček opatření už máme ale připravený, a jsme okamžitě připraveni ho prosadit," konstatuje Zdeněk Hřib, náměstek primátora hl. m. Prahy pro oblast dopravy.


>“Dnešní tisková konference pana primátora nás překvapila. Nebyla konzultována s koaličním klubem Pirátů ani s gesčním náměstkem pro dopravu Zdeňkem Hřibem. Všechno, o čem primátor mluví, už dávno Zdeněk Hřib dal na program pondělní mimořádné dozorčí rady. Tu začal obratem  svolávat už v pondělí, kdy se dozvěděl o zásahu policie v DPP. Překvapilo nás také, že se klub SPOLU nehlásí k jejich obviněnému členu DR Janu Markovi. Podobně jako k nominantovi Spojených sil pro Prahu Marku Doležalovi (ex TOP 09 resp. Spojené síly pro Prahu) z minulého volebního období," říká Viktor Mahrik, místopředseda klubu Pirátů.

Piráti očekávají, že co nejdříve, ideálně do pondělí, SPOLU dodá jméno trestně bezúhonného náhradníka pana Marka do DR, aby ho do funkce mohla zvolit rada města. Zdeněk Hřib vyzval všechny obviněné policií k rezignaci už ve středu. A také vyzval už poněkolikáté k rezignaci ředitele DPPi a také k tomu, aby uplatnil na všechny obviněné zaměstnance skutečnost překážky v práci, dle zákoníku práce. 

>“V pondělí tedy na mimořádném jednání dozorčí rady bude opět Zdeněk Hřib předkládat návrh na odvolání GŘ Witowského, pro který dosud nebyly hlasy od koaličních partnerů. Stejně tak Zdeněk Hřib předloží návrh na odvolání všech obviněných osob v představenstvu DPP (rezignace p. Marka bude vzata na vědomí) a požádá o postavení na překážky v práci další obviněné zaměstnance DPP. Není možné, aby si obviněné osoby dále štrádovaly po dopravním podniku, dokud se nevyjasní, jakou roli v této větvi kauzy Dozimetr hrály, “ upřesnil Viktor Mahrik, místopředseda klubu Pirátů.