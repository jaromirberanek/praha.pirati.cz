---
title: V moderním městě byste měli mít všechno po ruce
campaignCategoryUid: 2022-komunalni
campaignGroupUid: volby-2022
uid: uzemni-rozvoj-a-planovani
order: 4
garant: viktor.mahrik
redmine: 23492
img: program/program2022-nahledy/uzemni-rozvoj.png
intro: >
  Velké město neznamená, že musíte být všechno daleko. My se naopak postaráme, aby většina občanské vybavenosti byla co nejblíže vašeho bydliště. Ideálně v docházkové vzdálenosti. Pomůže to nejen problémům s dopravou a znečištěním, ale život ve městě tak bude pohodlnější. Protože Praha by měla být nejen krásná, ale i krásně promyšlená.

---

## Město krátkých vzdáleností
Chceme, aby obyvatelé Prahy mohli uspokojit většinu svých potřeb v docházkové vzdálenosti od místa bydliště. Každá čtvrť by měla nabídnout svým obyvatelům kvalitní občanskou vybavenost včetně škol, zdravotnických zařízení, obchodů, služeb a také pracovní příležitosti, dostupnou veřejnou hromadnou dopravu, volnočasové aktivity a dostatek zeleně. Sídliště nemají být pouhé noclehárny. Ve spolupráci se Středočeským krajem budeme usilovat o zohlednění tohoto konceptu i v okolních obcích pro omezení vynucené dojížďky do Prahy.

## Přátelská veřejná prostranství
Město patří jeho obyvatelům. Chceme ho mít krásné, promyšlené a upravené. Plánujeme investovat až čtyři miliardy korun do úprav veřejných prostranství. Veřejná prostranství musí být přátelská a bezbariérová, aby mohla sloužit opravdu všem – dětem, dospělým, seniorům, psům, lidem s hendikepem, rodinám s kočárkem, pro hru s míčem i relaxování s knihou... Kvalitní veřejná prostranství se mohou během dne a ročních období měnit a být stejně tak trhem jako místem procházek, koncertů a zábavy. Podpoříme zklidnění dopravy ve vybraných lokalitách, výsadbu stromů, doplnění a obnovu městského mobiliáře.

## Jasný a trvale udržitelný Metropolitní plán s regulačními plány
Proces pořizování Metropolitního plánu musí být maximálně transparentní a oprávněné požadavky městských částí, spolků i občanů musí být zapracovány. Územní plán musí dávat jistotu předvídatelnosti rozvoje lokality všem zúčastněným stranám.

Podpoříme vypracování regulačních plánů zpracovateli vybranými prostřednictvím soutěže. Při tvorbě plánů budeme dbát na principy participace obyvatel a úzkou spolupráci s místní samosprávou, která následně regulační plán schválí jako dokument transparentně a předvídatelně určující zastavovací podmínky lokality. Regulační plány jsou závazným územněplánovacím dokumentem, který umožňuje přiměřeně rychlou a současně ekonomicky, ekologicky a sociálně vyváženou (tj. trvale udržitelnou) výstavbu a přiměřený podíl developera a města na investicích do infrastruktury.

Chybějící regulační plány jsou tím skutečným důvodem, proč v Praze trvá schvalovací proces stavby ve srovnání s ostatními evropskými státy tak dlouho..