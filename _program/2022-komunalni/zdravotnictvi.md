---
title: Zdravotnictví
campaignCategoryUid: 2022-komunalni
campaignGroupUid: volby-2022
uid: zdravotnictvi
order: 1
garant: zdenek.hrib
redmine: 23492
img: program/metro-nejen-to.jpg
intro: >
Tady je třeba doplnit hrubou anotaci celého programového bodu. Tady je třeba doplnit hrubou anotaci celého programového bodu.  Tady je třeba doplnit hrubou anotaci celého programového bodu.  Tady je třeba doplnit hrubou anotaci celého programového bodu. 

---

## Duševní zdraví
Velmi důležitou součástí zdravotnictví je péče o duševní zdraví, která je však v České republice dlouhodobě podceňovaná. To má negativní dopady na celou společnost. Proto se zasadíme o dostupnou a kvalitní prevenci a léčbu duševních onemocnění i související sociální služby. Rozšíříme psychologickou podporu ve školách a v rámci úprav vzdělávacích programů posílíme důraz na témata související s duševním zdravím, duševním rozvojem a duševní hygienou. Zapojíme aktivně neziskové organizace, které pořádají preventivní a informativní programy zaměřené na duševní zdraví.

## Prevence jako základ
Posílíme preventivní programy zaměřené na rozšiřování povědomí o nádorových onemocněních a na dobře dostupná screeningová vyšetření k včasnému odhalení těchto chorob. Navrhneme a uvedeme do praxe koncepci prevence užívání návykových látek včetně závislosti na alkoholu a tabáku a komplexní kampaně na podporu boje s civilizačními onemocněními, jako je například dětská obezita v Praze. V neposlední řadě rozvineme spolupráci s organizacemi a odborníky, kteří se již vzdělávání a osvětě cílené na péči o zdraví věnují. Vybudujeme tak odborné zázemí pro podporu systému tzv. primární prevence.

## Prevence rizikových závislostí
Podpoříme snižování rizik souvisejících s drogovými a dalšími závislostmi. Prosadíme strategie v oblasti pomoci a celopražskou koordinaci aktivit napříč resorty. Je nezbytný koordinovaný přístup k řešení rizikových závislostí a k poskytování potřebných služeb. Nastavíme programy minimalizující společenské a zdravotní dopady závislostí (harm reduction programs) a činnost přidružených sociálních a zdravotních služeb. Podpoříme vznik a zachování kontaktních center, wet center, programů pro eliminaci zdravotních rizik pro závislé uživatele drog aplikovaných injekčně.
