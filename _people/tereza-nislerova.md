---
uid: tereza.nislerova
name:     Tereza Nislerová  	# běžně používáné jméno
titles:
  before: 
  after:
category:                 	# kategorie: rp, praha, vary, hradec, jmk, senat
- dr
img: people/tereza-nislerova.jpg   # 165 x 220
heroImg: Prague_panorama.jpeg
description: členka dozorčí rady společnosti Kolektory Praha, a.s.
teamDescription:
 dr: Kolektory Praha, a.s.
mail:
- tereza.nislerova@pirati.cz
mob:
profiles:
  github:       
  facebook:  
  twitter: 		  
  flickr:	
orddr: 2	  
---

**Tereza Nislerová** je členkou dozorčí rady společnosti Kolektory Praha, a.s. Narodila se 9. ledna 1984 v Berouně. Absolvovala víceleté gymnázium v Berouně a poté VŠE v Praze (obor diplomacie na Fakultě mezinárodních vztahů). Při studiu pracovala jako au-pair ve Velké Británii - celkem rok a půl (byla též ošetřovatelkou dostihových koní, jezdkyní v tréninku, obsluhou v restauraci a myla nádobí). Zároveň s VŠE absolvovala program mezinárodního managementu CEMS-MIM s půlročním pobytem na HEC Paris a závěrečnou prací na téma Transfer pricing pro Škoda Auto. Ihned poté ještě zkompletovala svá studia ročním magisterským studiem na College of Europe v Brugách (2008-2009), obor evropská politika. Na toto studium získala stipendium pokrývající 85 % nákladů od školy samotné (na svoji žádost).

V r. 2009 nastoupila na stáž do Evropské komise, generální ředitelství pro hospodářskou soutěž, oddělení fúzí v dopravě. Poté získala pětiletou smlouvu na pozici case-handlera v oblasti veřejné podpory při restrukturalizaci podniků v obtížích. Zabývala se tak restrukturalizačními plány evropských firem napříč zeměmi i oblastmi podnikání a psala přímo závazné právní akty - rozhodnutí Evropské komise. kromě jiných např. pro restrukturalizaci ČSA, Air Malta, restrukturalizace chorvatských loděnic anebo britských forenzních služeb. Účastnila se též dvou inspekcí při podezření pro porušení pravidel hospodářské soutěže a to v případu Gazprom a Samsung.

Ve třiceti letech si uvědomila, že se chce vrátit zpět do Česka (prožít většinu svého života zde), být blíže své rodině a mimo jiné se aktivně zapojit do politického dění ve své zemi. Od svého návratu pracuje v nadnárodní firmě v oblasti energetiky, kde se zabývá získáváním dotací na inovativní/ekologické projekty jako je například rozvoj vodíkové mobility v ČR anebo prosazení chemické recyklace plastů.

První politické zkušenosti získala s Prahou sobě v r. 2018 – sbírala podpisy pro jejich kandidaturu na pražský magistrát a působí za ně v Dozorčí radě společnosti Kolektory Praha a v magistrátním výboru pro evropské záležitosti.

Chce být nadále aktivní nyní zejména v místě, kde žije a zároveň se zapojit do vnitrostranického dění a proto zvolila stranu sobě hodnotově nejbližší ve které zároveň působí osobnosti, které mě svým dosavadním veřejným jednáním neodradily (na rozdíl od jiných stran).

Na jaře 2021 se tedy začala zapojovat do dění místního sdružení. V komunálních volbách 2022 byla zvolena zastupitelkou uvedené městské části. Působí ve dvou komisích Rady MČ a to pro kulturu a pro energetiku. Od listopadu 2022 je předsedkyní MS Prahy 4.

Přeje si, aby v české politice působili čestní lidé, kteří mají zájem rozvíjet naši zemi a dbát na ochranu naší demokracie. Zároveň si přeje, abychom v Evropské unii vystupovali sebevědomě, protože nejsme malou zemí a máme světu co nabídnout.


