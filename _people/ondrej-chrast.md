---
uid: ondrej.chrast
name: Ondřej Chrást
titles:
  before: Mgr. 
  after: 
category:
 - pks
 - vlada
 - stab22
img: people/ondrej-chrast-2022.jpg
heroImg: Prague_panorama.jpeg
description: náměstek ministra kultury ČR
profession: projektový manažer v kultuře a vzdělávání
partyUid: pirati
teamDescription:
  pks: předseda KS Praha
  vlada: náměstek ministra kultury ČR
  stab22: 1. místopředseda KS Praha
funkce:
  - předseda KS Praha
  - náměstek ministra kultury ČR
  - zastupitel MČ Praha 6
mail:
  - ondrej.chrast@pirati.cz
mob: +420 606 914 916
ordpks: 1
ordvlada: 2
ordstab22: 2
profiles:         
  facebook:  https://www.facebook.com/ondrejchrast.pirati/
  twitter:   https://twitter.com/chrast_o
  instagram: https://www.instagram.com/ondrejchrast.pirati/
  linkedin:  https://cz.linkedin.com/in/ond%C5%99ej-chr%C3%A1st-60189439
  flickr:    https://www.flickr.com/search/?text=ondrej%20chrast
  web:       https://www.chrast.eu  
---

**Ondřej Chrást** (* 7. července 1980) je předsedou pražských Pirátů. Pochází z Františkových Lázní. Od ledna 2022 působí jako politický náměstek ministra kultury České republiky Martina Baxy. Dlouhodobě bydlí na Praze 6.

Vystudoval psychosociální studia a teologii na UK a v současné době studuje doktorát na Fakultě podnikohospodářské Vysoké školy ekonomické v Praze, v oboru Ekonomika a management v rámci katedry Arts managementu, kde zúročuje svůj dlouhodobý odborný i osobní zájem o památkovou péči a obecně o udržitelnost, ekonomizaci a propagaci kulturního dědictví.

Má dlouhodobé zkušenosti s manažerskou prací v neziskovém sektoru v oblasti kultury a cestovního ruchu v organizacích Sdružení historických sídel Čech, Moravy a Slezska a v zapsaném spolku Otec vlasti Karel IV. V současné době se profesně věnuje reformám profesního terciárního vzdělávání, kde jako projektový manažer Sdružení profesního terciárního vzdělávání, z.s. koordinuje mezinárodní i lokální projekty související ze změnami ve vzdělávání a celé společnosti v souvislosti s “fenoménem 4.0”. Angažuje se v několika neziskových organizacích s kulturním zaměřením. Byl jedním z iniciátorů a spolukoordinátorů 700. výročí narození Karla IV. v roce 2016 a organizátorem mnoha kulturně/společenských akcí.

**Dne 14. prosince 2020 byl zvolen 1. místopředsedou krajského sdružení Praha, o dva roky později - 27. října 2022 - byl zvolen předsedou krajského sdružení Praha.**

Na Praze 6 byl v komunálních volbách 2018 lídrem pirátské kandidátky a v období 2018-2022 byl zvoleným zastupitelem a předsedou devítičlenného zastupitelského klubu Pirátů. V komunálních volbách 2022 kandidoval ze šestého místa, a opaět byl zvolen zastupitelem. Působí v komisi Strategického rozvoje, Kulturní komisi a ve Výboru pro výchovu a vzdělávání. Působí také v krajských pirátských expertních týmech Prahy (KET) s obdobným zaměřením i v celorepublikových Resortních týmech pro školství, kulturu a cestovní ruch.

V rámci Prahy 6 spoluinicioval a nyní provozuje aktivity "Praha 6 neplastuje" a projekt "Současná, ohrožená a zmizelá architektura Prahy 6", kde spoluvytvořil a provozuje stránku [http://www.architekturap6.cz](http://www.architekturap6.cz). Je iniciátorem akce [www.zachrantevily.cz](https://www.zachrantevily.cz) , kde se snaží dohnat k odpovědnosti nezodpovědné developery, kteří nechávají chátrat kulturní dědictví v Praze Bubenči.

V rámci hlavního města Prahy působil ve volebním období 2018 až 2022 v komisi Rady hl. m. Prahy pro koordinaci neinvestičních aktivit ve veřejných prostranstvích na území Pražské památkové rezervace. Na částečný úvazek jsem dříve také působil jako asistent pirátské poslankyně Lenky Kozlové, u níž se věnoval problematice vzdělávání a kultury. Tři roky byl také členem dozorčí rady Prague City Tourism, a. s. a členem správní rady Nadačního fondu Praha ve filmu Prague Film Fund, kde se snažil působit tak, aby Praha byla v zahraničí propagována co nejlépe – jako kulturní metropole, nikoli jako přeplněná metropole levného alkoholu.

Ve svém volném čase se věnuje četbě, zejména severských detektivek a biografií významných osobností, hraje šachy i jiné hry, chodí do přírody a po památkách. Případně tyto koníčky rád kombinuje – v přírodě ležící pod stromem či ve stínu nádvoří zámku si čte nebo hraje šachy. Rád také píše články a jiné texty, také na svůj soukromý blog [www.chrast.eu](https://www.chrast.eu).
