---
uid: tomas.zmuda
name:     Tomáš Zmuda  	# běžně používáné jméno
titles:
  before: 
  after:
category:                 	# kategorie: rp, praha, vary, hradec, jmk, senat
- dr
img: people/tomas-zmuda.jpg   # 165 x 220
heroImg: Prague_panorama.jpeg
description: člen dozorčí rady společnosti Operátor ICT, a.s.
teamDescription:
 dr: Operátor ICT, a.s.
mail:
- tomas.zmuda@pirati.cz
mob:
profiles:
  github:       
  facebook:  
  twitter: 		  
  flickr:	
orddr: 18	  
---

**Janusz Konieczny** je členem dozorčí rady společnosti Operátor ICT, a.s. Pochází z Lokte u Karlových Varů. Vystudoval obor elektronické počítačové systémy na střední škole v Rokycanech. Absolvoval vysokou školu v Praze, kde v roce 2013 získal titul Ing. v oboru Mezinárodní teritoriální studia. V průběhu studia vedl školní projekty při účasti až 30 studentů v týmu. Jeho diplomová práce byla zaměřena na vzájemnou interoperabilitu železničních dopravců. Bohužel je stále aktuální, neboť od roku 2013 se téměř nic nezměnilo.

Aktuálně žije v obci Jinočany, kde byl zvolen zastupitelem pro období 2018-2022 a také předsedou finančního výboru obce. Od října 2020 je uvolněným zastupitelem Středočeského kraje, předsedou Komise pro ICT a digitalizaci a místopředsedou Výboru pro zdravotnictví. Dne 31. 12. 2020 na funkci zastupitele a předsedy finančního výboru obce Jinočany rezignoval, aby se mohl plně věnovat práci pro kraj. V letech 2017-2018 v rámci Pirátské strany zastával funkci místopředsedy Středočeského kraje a také jedno období jako člen republikového výboru strany.

Začal pracovat jako steward a prodejce jízdenek ve Student Agency. Posléze se během vysokoškolského studia vrátil k informačním technologiím. V Národní technické knihovně v Praze působil jako ICT administrátor a správce serverů. Po absolvování školy 3 roky pracoval jako IT projektový manažer ve společnosti Dantem s.r.o., následně pracoval na stejné pozici ve společnosti CS SOFT a.s., která se zabývá se systémy pro řízení letového provozu.

Je šťastně ženatý a má dvě děti. Členem České pirátské strany je od roku 2016. Jeho hlavním zájmem je zprůhlednit samosprávu obcí, lépe poskytovat informace občanům, a hlavně konečně učinit e-government obcí použitelným. Zaměřuje se na digitalizaci a inovace jak na úrovni samosprávy, tak i státní správy. Věnuje se otevřeným datům a rozhodování se podle nich, přesvědčen, že veřejné peníze = veřejný kód.

Rád sportuje, nejvíce se věnuje běhu, má za sebou desítky půlmaratonů a dalších závodů včetně několika ročníků závodu VltavaRun a RunLabeRun. Také staví hračky založené na mikropočítači Raspberry Pi a ve volných chvílích vytváří webové stránky. Je držitelem zlaté medaile prof. Jana Janského za více než 40 bezpříspěvkových darování krve a jejích složek.
