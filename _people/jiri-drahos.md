---
uid: jiri.drahos
name: Jiří Drahoš
titles:
  before: prof. Ing. 
  after: DrSc., dr. h. c. mult.
category: 
  - senat
img: people/jiri-drahos.jpg
heroImg: Prague_panorama.jpeg
partyUid: podpora
description: senátor za vol. obvod 20 - Praha 4
teamDescription:
  senat: senátor za vol. obvod 20 - Praha 4
funkce:
  - senátor za vol. obvod 20 - Praha 4
mail:
  - drahosj@senat.cz
mob:
profiles:             
  facebook:  https://www.facebook.com/drahosjiri
  instagram: https://www.instagram.com/jiri.drahos.official
  twitter:   https://x.com/jiridrahos1
  wikipedia: https://cs.wikipedia.org/wiki/Ji%C5%99%C3%AD_Draho%C5%A1
  web:       https://jiridrahos.cz/
ordsenat: 2
---

Jiří Drahoš (* 20. února 1949 Jablunkov) je český politik, chemik a vysokoškolský učitel, od listopadu 2022 první místopředseda Senátu PČR, v letech 2009 až 2017 předseda Akademie věd České republiky. V roce 2018 kandidoval ve volbách na úřad prezidenta České republiky. Spolu s Milošem Zemanem postoupil do druhého kola, v němž s ním prohrál po obdržení 48,63 % platných hlasů, tj. 2 701 206 hlasů. V říjnu 2018 byl zvolen senátorem za obvod č. 20 – Praha 4 se ziskem 52,65 %, tj. 20 595 hlasů, již v prvním kole volby. Znovuzvolený byl s podporou Pirátů a dalších stran v roce 2024, kdy ve druhém kole získal 74,26 %, tj. 11 896 hlasů.

Dětství prožil v Jablunkově ve Slezsku, kde v roce 1967 maturoval na střední všeobecně vzdělávací škole. O pět let později vystudoval fyzikální chemii na Vysoké škole chemicko-technologické v Praze; následně nastoupil do Ústavu chemických procesů Československé akademie věd. Pro obor chemické inženýrství získal v roce 1994 docenturu a v roce 2003 byl v tomto oboru jmenován profesorem. Mezi roky 2005 až 2009 zastával funkci místopředsedy Akademie věd České republiky a poté do roku 2017 působil jako její předseda. Roku 2012 byl vyznamenán Medailí Za zásluhy v oblasti vědy. Drahoš je či byl přihlašovatelem nebo původcem 21 patentů v národní databázi Úřadu průmyslového vlastnictví, 20 je již zaniklým dokumentem.
