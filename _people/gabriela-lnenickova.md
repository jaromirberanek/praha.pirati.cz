---
uid:  gabriela.lnenickova
name: Gabriela Lněničková
titles:
  before: Ing.
  after: MBA
category: 
img: people/gabriela-lnenickova-2022-2.jpg
heroImg: Prague_panorama.jpeg
profession: radní MČ Praha-Suchdol, projektová manažerka a šachová mistryně
description: radní MČ Praha-Suchdol, projektová manažerka a šachová mistryně
mail:
  - gabriela.lnenickova@pirati.cz
mob:	
partyUid: pirati		 
profiles:    
  facebook: https://www.facebook.com/ing.gabriela.lnenickova    
  twitter:  https://twitter.com/glnenickova		  
funkce:
  - radní MČ Praha–Suchdol
  - vedoucí pražského expertního týmu Doprava a infrastruktura?
---

**Gabriela Lněničková** pochází z Třeboně a v Praze žije od roku 1997. Vystudovala obor mezinárodní obchod na Vysoké škole ekonomické v Praze. Zúčastnila se také zahraničních studijních pobytů na Wirstchaftsuniversität Wien v Rakousku a Stockholm School of Economics ve Švédsku. Poté absolvovala MBA program na Anglo-American University, který zaštiťuje Chapman University v Kalifornii, USA.

Od listopadu 2018 je radní městské části Praha – Suchdol a od dubna 2019 projektovou manažerkou [evropského projektu SMACKER](http://www.praha-suchdol.cz/smacker), který je zaměřený na udržitelnou mobilitu. V rámci svých politických aktivit se zabývá především problematikou dopravy, životního prostředí a územního rozvoje. V letech 2005-2019 pracovala pro švédskou organizaci se zaměřením na obchodní spolupráci mezi ČR a Švédskem. Jako projektová manažerka měla na starosti obchodní kontakty, péči o zákazníky, analýzy trhu, řízení projektů, organizaci odborných akcí.

Gabriela je [mezinárodní mistryní v šachu](https://www.chess.cz/hrac/2559). V roce 1997 vyhrála Mistrovství ČR v kategorii žen a juniorek a v následujících letech získala jednu stříbrnou a dvě bronzové medaile. Reprezentovala Českou republiku na světových a evropských šampionátech mládeže, mezinárodních turnajích a na šachové olympiádě v Rusku.

Je členkou rady neziskové organizace Platforma za kvalitní dopravní infrastrukturu se zaměřením na dopravu a udržitelnou mobilitu [www.rozumnadoprava.cz](http://www.rozumnadoprava.cz).

Gabriela má ráda procházky v přírodě, cyklistiku, zajímá se o zdravý životní styl a ráda čte knihy o osobním rozvoji. Je vdaná a má dvě děti.
