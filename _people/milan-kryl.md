---
uid: milan.kryl
name: Milan Kryl
titles:
  before: Mgr.
category:
  - vybor
img: people/milan-kryl.png
heroImg: Prague_panorama.jpeg
profession: manažer
partyUid: bezpp
description: člen Výboru pro územní rozvoj, územní plán a památkovou péči ZHMP
teamDescription:
  vybor: člen Výboru pro územní rozvoj, územní plán a památkovou péči ZHMP
mail: milan.kryl@post.cz
profiles:
funkce:
  - člen <a href="https://www.praha.eu/jnp/cz/o_meste/primator_a_volene_organy/zastupitelstvo/vybory_zastupitelstva/index.html?committeeId=33576">Výboru pro územní rozvoj, územní plán a památkovou péči ZHMP</a>
  - zastupitel MČ Praha 5
---

**Milan Kryl (nar. 1961) jako předseda Spolku na ochranu Barrandova a nestraník na pirátské kandidátní listině pro komunální volby v roce 2018 získal ve svém volebním obvodě na Barrandově nejvyšší počet hlasů z kandidátů všech stran a pomohl Pirátům k vítězství v MČ Praha 5.** Po volbách vedl jako uvolněný zastupitel Výbor pro územní rozvoj ZMČ Praha 5 a od převratu na radnici v r. 2019 pracuje jako opoziční zastupitel ve Výboru pro územní rozvoj, ve Výboru pro dopravu ZMČ Praha 5 a v Komisi obchodních aktivit, dotací a EU fondů RMČ Praha 5.

Piráti jej jako nezávislého experta nominovali za člena Výboru pro územní rozvoj, územní plán a památkovou péči ZHM Praha, kam byl pražským zastupitelstvem zvolen v r. 2019. Nikdy nebyl politicky organizován, má však zkušenosti s komunální politikou z Magistrátu města Kladna, kde již v 90. letech řídil odbor výstavby a stavební úřad.

Milan má dlouholeté manažerské zkušenosti ze soukromého sektoru. Po kratším období oceňování společností a nemovitostí vedl jako výkonný ředitel významný holding a získával zkušenosti v představenstvech a dozorčích radách velkých společností. Od r. 1999 ve vedení velké nadnárodní společnosti zodpovídal za akvizici pozemků a výstavbu obchodních center na celém území ČR. I v mezinárodní společnosti působil v dozorčí radě. V r. 2009 s ukončením expanze obchodních center se osamostatnil a úspěšně investoval na vlastní účet.

Nezávislost mu umožňuje dělat jen to, co pro vývoj společnosti považuje za potřebné a věnovat se tomu naplno i bezplatně jako filantrop či altruista. Je dlouhodobě aktivní v neziskovém sektoru. Jako mnohonásobný mistr republiky a kapitán národního týmu v jachtingu byl v letech 1987-97 předsedou čs. jachtařské asociace třídy Pirát a přivedl ji do International Pirate Association, kde ČSFR/ČR zastupoval. Po r.1989 založil první soukromý jachtklub v ČSFR. Později také založil první bytové družstvo v Praze-Karlíně a s ním inicioval zahájení privatizace bytů v Praze 8. Na Barrandově obnovil činnost Spolku na ochranu Barrandova, jemuž léta předsedá a založil komunitní web www.Barrandov.org. Ve všech uvedených neziskových aktivitách, které vykonával, prokázal manažerské schopnosti a byl opakovaně zvolen předsedou - národní sportovní asociace, sportovního klubu, bytového družstva i spolku.
