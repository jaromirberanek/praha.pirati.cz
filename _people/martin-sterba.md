---
uid: martin.sterba
name: Martin Štěrba
titles:
  before: Mgr.
category:
img: people/martin-sterba-2022.jpg
heroImg: Prague_panorama.jpeg
profession: manažer a stratég on-line komunikace
partyUid: pirati
description: předseda MS Praha 8
mob: +420 732 408 769
mail:
  - martin.sterba@pirati.cz
profiles:
  facebook:  https://www.facebook.com/sterbamartin.praha8
  twitter:   https://twitter.com/sterbamartin
  linkedin:  https://linkedin.com/in/sterbamartin/
  instagram: https://www.instagram.com/sterbamartin__
  web:       http://www.sterba.eu
  evidence:  https://evidence.pirati.cz/author/357/
  odmeny:    https://nalodeni.pirati.cz/odmeny/martin.sterba
funkce:
  - předseda MS Praha 8
  - místopředseda <a href="https://www.praha8.cz/Komise-Redakcni-rada-casopisu-Osmicka-2018-2022.html">Redakční rady časopisu Osmička</a>
  - vedoucí mediálního týmu Piráti Praha
---

Martin Štěrba se narodil v roce 1987 v Plzni a do Prahy se finálně přestěhoval v roce 2013. Vystudoval pedagogickou fakultu ZČU v Plzni (obor informatika se zaměřením na vzdělávání) a Univerzitu J.A. Komenského v Praze (obor sociální a mediální komunikace). Pracoval ve velkých mediálních domech (TV Nova, Empressa Media, Economia, Seznam.cz), na „volné noze“, a má zkušenosti i z neziskového sektoru. Od ledna 2019 do února 2022 byl poradcem primátora hlavního města Prahy Zdeňka Hřiba. [Momentálně pracuje](https://linkedin.com/in/sterbamartin/) pracuje jako manažer a stratég on-line komunikace a vede týmy komunikace se zaměřením na on-line marketing. 

**Registrovaným příznivcem Pirátů je od března 2018, členem strany potom od prosince 2018. Od 18. 1. 2021 je předsedou MS Praha 8,** předtím působil od ledna 2019 do ledna 2021 jako první místopředseda.

**V komunálních volbách 2022 [kandiduje jako lídr pirátské kandidátky](https://praha8.pirati.cz/aktuality/piraty-na-praze-povede-do-voleb-martin-sterba.html), a je tedy i kandidátem na starostu městské části Praha 8.** Na Magistrát kandiduje na 29. místě. 

>Ač nejsem zastupitel naší městské části, sleduji materiály do rady i zastupitelstva a činnost koalice. Chodím na jednání zastupitelstva jako občan, a jestli se nepletu, byl jsem téměř na všech jednáních v tomto volebním období. Vedu diskuze s občany na sociálních sítích i mimo ně. Poslouchám jejich problémy a snažím se je pomáhat řešit. Počátkem července 2020 jsem se dostal do křížku se zastupitelem za ANO Matějem Fichtnerem, který na mě [podal trestní oznámení](https://praha8.pirati.cz/aktuality/blesk-na-pirata-z-prahy8-miri-trestni-oznameni.html) za pomluvu kvůli [pravdivém článku o jeho politické trafice. Inicioval jsem a napsal novou podobu jednací řádu](https://praha8.pirati.cz/aktuality/trafika-pro-fichtnera.html). Jsem rád, že se mi společně s [Ivem Slávkou](https://praha8.pirati.cz/lide/ivo-slavka.html) podařilo sepsat [aktualizaci jednacího řádu zastupitelstva městské části Praha 8](https://praha8.pirati.cz/aktuality/zastupitele-budou-moci-jednat-online.html), aby se jednání zastupitelstva mohli účastnit on-line i zastupitelé, kteří mají nařízenou karanténu. Zastupitelé ho na návrh Iva schválili. Angažoval jsem se v [záchraně oblíbeného koupaliště Stírka](https://praha8.pirati.cz/aktuality/stitky/koupaliste-stirka/), ve spolupráci s primátorem Zdeňkem Hřibem a Magistrátem jsme požádali ÚZSVM o vyjmutí koupaliště z plánované privatizace. Ač mělo být koupaliště řešeno v rámci směn mezi hlavním městem a státem, nakonec došlo k dohodě, že jej Praha koupí. V minulých měsících jsem se také věnoval coby primátorův poradce [budoucnosti nedostavěné budovy Nová Palmovka](https://praha8.pirati.cz/aktuality/stitky/nova-palmovka/). Snažili jsme se najít takový způsob, aby došlo k vyřešení problému, a oblast Palmovky, která je celopražský významná, se mohla konečně začít rozvíjet. Jsem rád, že zastupitelstvo městské části i zastupitelstvo hlavního města Prahy odsouhlasilo převod pozemku s budovou pod správu hlavního města, trojstrannou dohodu s Metrostavem i dotační smlouvu pro Prahu 8.

[Celý svůj profesní život](https://www.linkedin.com/in/sterbamartin/) se věnuje marketingu, médiím a komunikaci. V minulosti pracoval jako píšící redaktor v deníku Metro a také jako televizní reportér pro TV Nova. Od roku 2013 se věnuje komunikaci a marketingu na sociálních sítích – vedl týmy pro sociální sítě hlavního města Prahy, TV Barandov či internetové televize Stream.cz, spolurozjížděl MALL.TV, spolupracoval na kampaních pro Adidas či Škoda Auto, byl šéfem mezinárodního týmu zaměřeného na Twitter komunikaci na světovém skautském jamboree v USA, a také sepsal celou řadu strategií a analýz komunikace. V letech 2010–2016 byl nominován TOP 09 do komise Rady města Plzně pro integraci cizinců a menšin, a komise Rady městského obvodu Plzeň 3 pro volnočasové aktivity dětí a mládeže.

Ve volném čase má rád knihy, filmy, hudbu, sociální sítě, cestování do neznáma, sezení na Náplavce, jízdu vlakem a festivaly. Od svých dvanácti let je skautem a je ředitelem skautského projektu [Svojsíkův sen](http://www.svojsikuvsen.cz), který se s heslem „Budoucnost začíná nyní“ dívá do let příštích. Dlouhá léta také z pozice šéfa komunikace a fundraisingu organizoval a budoval festival [Obrok](https://cs.wikipedia.org/wiki/Obrok).

**Ve skautu se naučil, že od rozdělané práce se neodchází, proto se nikdy nespokojí s polovičním výsledkem.** A toho se chce držet i v činnosti pro Pirátskou stranu. K Pirátům ho přivedl fakt, že to – co se děje v našem státě – je už prostě přes čáru.
