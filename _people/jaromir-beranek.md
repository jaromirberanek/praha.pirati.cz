---
uid: jaromir.beranek
name:     Jaromír Beránek  	# běžně používáné jméno
fullname: Jaromír Beránek  	# jméno s tituly etc.
category:                 	# kategorie: rp, praha, vary, hradec, jmk, senat
- mhmp
- praha
- pks
img: people/jaromir-beranek.jpg    # 165 x 220
description: Předseda pražského sdružení Pirátů, uvolněný zastupitel hl. m. Prahy# kratký popis, max 160 znaků
mail:
- jaromir.beranek@pirati.cz
mob:			  
profiles:
  github:     
  facebook: 	https://www.facebook.com/jaromir.beranek
  twitter: 		
  flickr:
ordpraha: 11
ordpks: 1
redmine: 223
calendar: 87tlgnopq0tpcn33ftev4fitp4@group.calendar.google.com
---

Mgr. Ing. Jaromír Beránek, CEMS MIM (* 14. května 1986) je uvolněným zastupitelem hl. m. Prahy a předsedou Výboru pro IT a Smart City ZHMP. Členem Pirátské strany je od listopadu 2016, v současnosti je předsedou pražských Pirátů. Narodil se a většinu života strávil v Praze.

Po maturitě na Gymnáziu Jana Nerudy vystudoval obory CEMS - Mezinárodní management na VŠE v Praze a Právo na Univerzitě Karlově. Během studií absolvoval studijní stáže na univerzitách v Kolíně nad Rýnem v Německu a ve Fort Lauderdale ve Spojených státech a také pracovní stáž ve společnosti Bosch v holandském Eindhovenu. Několik let spolupracoval jako externí komentátor a moderátor s Českým rozhlasem (stanice ČRo 6, v současnosti ČRo Plus).

Po studiích působil v Praze a v Mnichově ve společnosti Telefónica (O2) jako specialista v oblastech finančního plánování a reportingu, strategického plánování a cenotvorby. Před rozloučením s korporátním prostředím se ještě stačil zamilovat do startupů v akcelerátoru Wayra ze skupiny Telefónica, kde pracoval jako finanční a investiční manažer. Následně působil v podobné roli v nejstarším středoevropském akcelerátoru pro technologické společnosti StartupYard a zodpovídal zejména za správu portfolia, finanční řízení, právní záležitosti a komunikaci s investory StartupYardu.

Ve volném čase hraje na saxofon a klarinet v kapele Mizmar a je spoluautorem blogu o pražských cukrárnách s názvem Cukrouši.cz. Donedávna byl aktivní jako člen divadlení umělecké skupiny OLDstars a instruktor Prázdninové školy Lipnice. Mezi jeho zájmy patří outdoorové sporty, cestování, fotografování, hudba a divadlo. Je pravidelným bezpříspěvkovým dárcem krve a členem Klubu přátel Paměti národa. Má rád deskové hry, vlaky a tramvaje, sníh, zmrzlinu, upřímnost a liduprázdnou krajinu. Trápí ho SUV a elektrické koloběžky ve městě, globální oteplování a lidská hloupost.

Jaromír je svobodný a bezdětný, hovoří plynně anglicky a německy a dorozumí se francouzsky. U Pirátů zastával od ledna 2017 do prosince 2018 roli vedoucího finančního odboru, od prosince 2017 do prosince 2018 byl 4. místopředsedou a od ledna 2019 je předsedou krajského sdružení v Praze, kde zodpovídá za finance a strategii. Vedle digitálních technologií a inovací se zajímá o otázky dopravy, udržitelnosti a volnočasových aktivit dětí a mládeže.

V roce 2018 byl zvolen z 11. místa kandidátní listiny Pirátů do zastupitelstva hl. m. Prahy.
