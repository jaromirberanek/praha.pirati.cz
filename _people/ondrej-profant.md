---
uid: ondrej.profant
name: Ondřej Profant 
titles:
  before: 
  after:
category:
  - vlada
img: people/ondrej-profant.jpg
heroImg: Prague_panorama.jpeg
description: náměstek ministra pro místní rozvoje ČR
TeamDescription:
  - vlada: náměstek ministra pro místní rozvoje ČR
mail:
  - ondrej.profant@pirati.cz
mob: +420 607 580 015
profiles:
  facebook:  https://www.facebook.com/ondrej.pirat.profant
  twitter: 	 https://twitter.com/ondrej_profant
  instagram: https://www.instagram.com/ondrej_profant
  github:    https://github.com/kedrigern/
  web:       https://www.profant.eu/
  wikipedia: https://cs.wikipedia.org/wiki/Ond%C5%99ej_Profant
  flickr:	   https://www.flickr.com/search/?user_id=68741528%40N03&sort=date-taken-desc&view_all=1&text=ond%C5%99ej%20profant  
ordvlada: 4
---

Jsem informatik a specialista na svobodný software. Od června do října 2009 jsem byl místopředsedou Pirátů, řadu let jsem vedl pražské krajské sdružení, v letech 2014 až 2017 jsem zastupitelem hlavního města Prahy a od roku 2017 do října roku 2022 jsem byl poslancem Poslanecké sněmovny PČR. **Od ledna 2022 je náměstkem ministra pro místní rozvoj ČR Ivana Bartoše.**

**Moje srdce bije pro nové technologie a inovace.** I když jsem v mládí tíhl k humanitnímu vzdělání, nakonec jsem se rozhodl studovat na matematicko-fyzikální fakultě. To pro mě bylo určující. Seznámil jsem se tam totiž s tématem open source, otevřeného softwaru, které mi dál otevíralo cestu k digitalizaci státní správy. Vše začalo otázkou, proč by open source nemohl být využitelný a užitečný pro stát. Viděl jsem velký potenciál. A i přesto, že na nás zpočátku ve veřejné správě koukali nevěřícně, dnes je to relevantní téma v patrech nejvyšší politiky.

Pokud bych mohl v politice ihned změnit jednu věc, přál bych si, aby se Česko posunulo v oblasti digitalizace do 21. století. V tom zůstává naše země oproti ostatním pozadu, přitom benefity jsou obrovské. Jak by to mohlo vypadat? Stát by se například ptal lidí pouze na věci, které o nich opravdu neví, a ne na ty, které může zjistit z jiných státních databází. Konečně bychom se zbavili nekonečných stohů papíru a zasílání všeho poštou, dá se to přece řešit online. Stát by ušetřil a pro lidi by bylo vše jednodušší a rychlejší. Je ale jasné, že možnost zvolit si digitální způsob komunikace se státem musí být svobodnou volbou každého jedince, ne povinnost.

**Stál jsem u vzniku České pirátské strany a je pro mě neuvěřitelně zajímavé vidět, jak se strana rozrůstá a vyvíjí.** Jsem rád, že se však nemění důraz kladený na transparentnost, protikorupční politiku a digitalizaci státu. Osobně jsem vděčný, že jsem měl příležitost být pod pirátskou vlajkou zastupitelem hlavního města Prahy a od roku 2017 poslancem. **Stál jsem tak u zrodu digitální ústavy nebo včas odhalil podezřelý projekt Czechiana**, čímž jsem státu ušetřil čtyři sta padesát milionů korun. Zakročil jsem také proti zpackanému tendru na e-shop pro dálniční známky či proti velmi nepřívětivému portálu pro přihlašování k očkování.

Když se chci odreagovat, chodím plavat, jezdím na kole nebo lezu po skalách. Člověk hned vidí svět z jiné perspektivy.

**Řídím se heslem:**
> „Jen ten, kdo je zaslepen lakotou, nenechá přítele kopírovat.“ -- *Aaron Swartz*.
